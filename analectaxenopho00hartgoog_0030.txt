15

adscriberem, nisi elegantissimum poetam maculis aspergere
vererer. Nunc lector Germana verba conferat (Act. H, sc. l).

Novimus omnes quantum operae dederit Plat0, ut iustitia
quem mentis humanae obtineret locum statueret, et quo
modo eo quo tenderet pervenerit: inde enim profectus est,
ut mentem hominis cum civitate compararet et quid in ea
iustitiae opus esset spectaret: id autem ei non difficile
cognitu visum est, nam omnes in ea re consentire contendit,
ut Iustitiam in civitate in eo spectari et constare dicant,
quod suum quisque opus faciat hia autem comparatione
eaque hypothesi usus, quid tandem de animo affirmarit, hic
nihil attinet describere, sed in memoriam lectori revocare
volo lepidissimum locum ex Cyropaedia (VIII, 2, 5), ubi
Xenophon haec docet: ,Iucundissima Regis Persarum dona
ea sunt, quae da mensa sua ad amicos mittit: neque hoc
mirum est. Quemadmodum enim in maxima quaque urbe
omnes artes perfectissimae sunt, ita et Regis cibaria optime
sunt apparata: in parvis enim urbibus idem homo lectos
facit, ianuae, aratra, mensas, saepe idem et domos aedificat,
et si vel sic emptorum satis invenit contentus esse debet.
Fieri autem non potest ut, qui omnia facit, pulchra omnia
faciat. In magnis vero urbibus, quia singulis rebus permultis
hominibus opus est, una ars adolendum hominem sufficit:
neque tota aliqua ars ad eam rem requiritur: alius enim
calceamenta muliebria facit, alius virilia tantum: nonnum-
quam unus homo victum quaerit calceamentis consuendis,
unus secando oorioÍ¾ alius vestium partes format, alius eas
inter se iungit3 necesse autem est, qui in brevissima quaque
arte exercenda vitam degit, eum praestantissime suum opus
efficere. Idem de cibariis apparandis affirmare licet. Si quis
enim unum famulum habet, qui lectum sternat, mensam
instruat, subigat farinam, opsonium modo hoc modo illud

 

