2

cantiae fervorem prodit Primis philosophiae Socraticae ele
’ mentis imbutus, milites tamquam condiscipulos alloquitur,
consilia capit veluti e scholae praeceptis magistri sui nus·
quam est immemor. Haud iniuria ergo Regis legatus ita
eum alloquitur: „Philosophus esse videris adolescentule!
quod diois sane non est illepidum’'.

,Heus tu!’' ita interpellantem mihi videor audire lecto·
rem „Theopompum Atheniensem nobis pro Xenophonte
venditas, et deteriorum codicum sublesta fide deceptus vul·
getam lectionem temere mutas !''

Minime vero! Non equidem dubito quin melioribus codi-
cibus sit obsequendum, sed idem censeo recte iudicasse
Chr. Cronium (Append. causae Socr. 24): Theopompi sane
nomen retinendum, sed Xenophontem intelligendum esse.
Et olim plerique ita illum locum accepisse videntur, ut sub
Theopompi persona ipse Xenophon lateret: saltem alteram
lectionem non tam prorsus contemnebant, ut ei nihil tribue-
rent; qui nostro tempore de Xenophontis vita scribunt, eos
video Xenophontis nomeu ad grammaticorum coniecturas
relegare. Coniecturam esse libenter concedo, sed quaeso —
dummodo a textu immutando abstineamus - num prorsus
nullius pretii est? Tac periculum: locum nostrum alicui ex
discipulis tuis propone, adolescenti non nimis hebeti ettardo‚
atque in Xenophonte legendo paulo exercitatiori, eumque sic
interroga: quem virum putas Theopompi nomine designari?
Quovis pretio contendam, eum Xenophontem nominatorum.
Ne ergo nimis amisimuset quodiam ab antiquis tem-
poribus cuivis statim in mentem veniat, id in nostrum usum
convertere ne dedignemur, cum praesertim non abundemus
certorum argumentorum copia. Etenim mirum est Theopom-
pum istum, si a Xenophonte est diversus, qui tam belle
Xenophonteum Socratem imitari didicerit, alibi nusquam in

 

