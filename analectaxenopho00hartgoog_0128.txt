113' ¹

bendo nullam Xenophon adversariorum Socratis haberet
rationem, sed et illi redarguendi erant. Ideo et Anyti Mi-
letique refellenda erant crimina et refutanda Polycratis
aequalis accusatio scholastica, quae co tempore in manibus
hominum esse soleret. Plura de isto sophista, deque ratione,
quae inter eius declamationem et Xenophontis Memorabilia
intercesserit affirmare equidem non audeam.

Dicebam me putare, Dindorfinm Schenhliumque paucis
tantummodo persuasisse de Memorabilium interpolatione.
Eiusmodi enim eorum sententia est, quae haud multis pla·
cere soleat Plerique enim veterum librorum lectores non
amant criticos, qui quod ipsis satis perspicuum videatur
corruptum esse demonstrare conentur, pessime vero oderunt
eos, qui quamvis firmis argumentis contendant, vel totum
aliquem librum iniuria illi tribui scriptori, cuius nomen
gerat, vel longiores nonnullos ex eo eliciendos esse lecca,
quippe quos impostores quidam de suoaddiderint3 non quod
ca opinio ipsis parum probabilis videatur esse: de ea re ne
cogitare quidem solent. Aves illas imitari malunt, quae
dicuntur ipsae suum caput fruticetis occultare, ne a vena·
toribus conspici possint: ita enim librum suumlegere solent,
ut si quid minus placeat raptim percurrant, quo citius ad
ea perveniant, quae pulchra sint et admiratione digna. Neque
hercle illos, qui animi causo legant, reprehendendos esse
credam, quod ita faciant: langueret enim literarum studium,
nisi praeter philologos et alii multi literis delectarentur3illos
autem aequum est cetera negligere, ad pulcherrima quaeque

saepissime recurrere. Qui vero sibi scriptorem aliquem elegit,
8

 

