47

mirabitur fieri posse, ut modo paucis paginis persaepe, modo
multis rarissime legantur? Fac nunc scriptorem aliquem -
neque hoc fingere absurdum est — primum parvum libel·
lum de tali argumento eaque oratione composuisse, ut
vicies triciesve δ’ οὖν esset ponendum, mox eiusmodi nar·
rationis scribendae initium fecisse, in qua aliquot annos
versaretur, sed fere nunquam iis particulis uti posset, nonne
inepti essent posteri, si eo argumento demonstrare conaren-
tur, aut utrumque librum non posse eundem auctorem
habere, ant breviorem multo post longiorem natum esse?

Ergo causam meam me vicisse credam si et particulae
μήν eam esse vim probavero, ut et brevi intervallo saepius
necessaria, et longo spatio inutilis esse possit Quod mihi
nulla alia ratione melius lacere posse videor, quam si omnes
locos, ubi in Anabasi μήν legitur, sub unum conspectum
dedero, ita distributos nt, etsi paucis verbis eius significa-
tionem describere non possimus, tamen ipse usus nobis rem
satis perspicuam reddat.

Tricies in Anabasi μήν legitur, vel potius quum excipere
liceat sex locos, nbi in iureiurando est ἦμήν, non plus
quam vicies quater.

I. Semel tantum particulae μήν significatio paululum
recedit ab ea, quam reliquis locis habet: ibi enim ad duas
res inter se opponendus adhibetur. Est L. VII, 6, 38. „Nunc”
Xenophon ait ,milites quum mala effugistis, duces nacti
estis, stipendium accipitis, eo, qno cupitis, proficiscimini,
nunc tempus esse creditis, me quantocius de medio tollere.
οὐ μὴν ὅτε γε ἐν τοῖς ἀπόροις ἦμεν, ὦ πάντων μνημονικώτατοι,

ἀλλὰ καὶ πατέρα ἐμὲ ἐκαλεῖτε κτὲ.”’

Qui vero loci restant, omnes classici haberi possunt; recte
enim dispositi attentum lectorem egregie docere possunt
quod mihi demonstrare proposui. Videbit enim plerumque

 

